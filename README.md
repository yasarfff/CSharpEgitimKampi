# ⚜️ C# EĞİTİM KAMPI PROJELERİ ⚜️
Murat Yüğcedağ'ın Youtube üzerinden gerçekleştirdiği C# Eğitim Kampında işlediğimiz konulara ait projeleri bu repo üzerinden paylaşıyor olacağım. Dersleri takip ederken hocamız ile beraber kodları yazıp pekiştiriyorum. Ayrıca her projede işlediğimiz konulara ait notlarımı da açıklama satırları ile projeye dahil ettim. Her ders sonunda yaptığımız projeleri bu repoya ekleyeceğim, şimdiye kadar işlediğimiz konulara ait proje detaylarına aşağıdan ulaşabilirsiniz : 
***
## 👋 1. Proje - C# Giriş
Eğitimin ilk dersinde C# hakkında genel bilgilere eriştim. Console.WriteLine(); ile yazdırma işlemleri yaptık. Write ve WriteLine arasındaki farkın; Line ile imleçin bir alt satırdan başlamasıyla oluştuğunu öğrendim. #region ve #endregion kullanarak yazdığım kodları başlıklar vererek kategorilere ayırmayı öğrendim. İlk projemi oldukça verimli ve büyük bir motivasyonla tamamladım.
***
## 🔢 2. Proje - Değişkenler
Bu projede int, string, double ve char gibi değişken türleriyle örnekler yaptım. Console.Read() komutu ile kullanıcıdan veri alma işlemleri gerçekleştirdim. Klavyeden girilen verilerin tipini değiştirmek üzere dönüşüm yapma işlemlerini öğrendim. Scope kavramının anlamını ve kullanımının girilen kodlar üzerindeki etkisini kavradım. 
***
## 🚦 3. Proje - Karar Yapıları
Bu projede if-else, swich-case gibi karar yapılarını öğrendim. Karar yapılarında kullanılan operatörleri de kullanarak örnekler yaptım. Kullanacağım koşula göre karar yapısı seçip karşılaştırmalar yaparak sonuca ulaştım. Karar yapılarının Syntax yapısını öğrendim. Ctrl + K + D tuş kısayoluyla kodlarımı kolayca düzenleyebileceğimi öğrendim.
***
## ⌛ 4. Proje - Döngüler 
Bu projede döngüler hakkında bilgiler edindim. for ve while döngülerinin kullanım alanlarını ve farklarını öğrendim. Büyük verileri işleme ve tekrarlanması gereken yapılarda döngülerin kullanılması gerektiğini öğrendim. Döngülerin sonlanması için koşul yapılarını oluşturmayı öğrendim ve döngülerle örnekler yaparak konuyu pekiştirdim.
***
## ⭐ 5. Proje - Döngüler ile Şekil Oluşturma
Bu projede for döngüsünü kullanarak yıldız ile dik üçgen, ters üçgen, baklava dilimi ve pramit gibi şekiller oluşturdum.
***
## 🗂️ 6. Proje - Diziler (Arrays)
Bu projede aynı veri tipine sahip çok sayıda verilerle dizi oluşturmayı öğrendim  ve dizileri kullanarak örnekler yaptım. Dizilerde dikkat edilmesi gereken konulardan biri olan index numaralarının mantığını kavradım. Dizilerde kullanılan çeşitli metotları kullanarak denemeler yaptım. Dizileri ve döngüleri bir arada kullanarak dizi elemanlarını yazdırdım. genel olarak dizilerin mantığını ve kullanım çeşitlerini öğrendim.
***
## 🔁 7. Proje - Foreach Döngüsü
Bu projede foreach döngüsünü dizilerle kullanarak iki konuyu bir arada pekiştirdim. Foreach döngüsünün yapısında değişken türü, değişken adı, içinden al anlamını taşıyan "in" ve liste veya dizi gibi koleksiyon üyesi kullanıldığını öğrendim. Foreach döngüsüyle örnekler yaptım ve yeni liste oluşturmayı öğrendim.
***
## ✍️ 8. Proje - Metotlar
Bu projede metotların aslında birer fonksiyon olduğunu ve programda kullandığımız hazır metotlar olduğu gibi kendi ihtiyacımıza göre de yeni metotlar yazılabileceğini öğrendim. Metot oluşturma yöntemlerini ve kurallarını öğrendim. Oluşturduğumuz metodun geriye değer döndürüp döndürmediği durumları inceledim. Oluşturulan metodu çağırma işlemleri yaparak örneklerle metotlar konusunu pekiştirdim.

## 🛠️ 9. Proje - SQL Veritabanı
Projeye başlarken SQL Server Veritabanı ile yeni bir veritabanı ve tablolar oluşturmayı öğrendim. Projenin C# kısmında SQL bağlantısı oluşturmayı ve temel SQL sorguları ile Crud işlemlerine giriş yaptık. Veritabanı tablolarını oluştuştururken değişken tiplerini ve kullanım amaçlarını pekiştirdim. Primary Key ile bir sutünü birincil anahtar yapmayı öğrendim ve artış miktarını Identity ile ayarladım.
C# kısmında veritabanındaki verilerle işlemler yapabilmek ve köprü bağlantısı yapabilmesi için  nesneler oluşturduk. 

## 📊 10. Proje - Veritabanı Crud İşlemleri
Bu Projede 9. derste oluşturmuş olduğumuz veritabanı üzerinde projemizin C# kısmında Crud işlemlerini gerçekleştirdik. Select, Insert, Update, Delete 4 temel sorgu ifadeleriyle veritabanı üzerinde C# kısmında sorgu ifadeleri oluştururak işlemler yaptık. TblProduct tablosuna ürün ekleme, listeleme, silme ve güncelleme işlemlerini yaptık. SQL sorgularını SqlCommand nesnesi oluşturarak yazdık. Kullanıcıdan alının değerleri AddWithValue ile tablodaki yerine ekledik. Yaptığımız işlemleri sorgusuz bir şekilde çalıştırması için  Execute.NonQuery(); ifadesini kullandık. Verilerimizi listelemek istediğimiz zaman foreach döngüsünden yararlandık.





